<!DOCTYPE html>
<html>
<!--Joana-->
<head>
<link rel="stylesheet" href="askisi4.css" type="text/css">
<title> Παρουσίαση βιβλίου</title>
</head>
<body>
<h1>ΥΦΑΙΝΟΝΤΑΣ ΤΟΝ ΠΑΓΚΟΣΜΙΟ ΙΣΤΟ</h1>
<h2>Η ιστορία &amp; το μέλλον του WWW από τον εφευρέτη</h2>
<hr/>
<h3>Παρουσίαση του βιβλίου</h3>
<p>O Tim Berners-Lee δημιούργησε τον Παγκόσμιο Ιστό κινούμενος από ένα 
προσωπικό όραμα: ότι μπορούσε να αποτελέσει ένα πανίσχυρο μέσο για την 
καλυτέρευση της κοινωνίας και την ενδυνάμωση της ανθρώπινης δημιουργικότητας.
 Ο ίδιος ποτέ δεν εκμεταλλεύτηκε οικονομικά την εφεύρεσή του, αλλά αφιερώθηκε
 στην προσπάθεια να την εξελίξει και να τη συντηρήσει.</p>

<p>Τώρα, αυτή η σεμνή μεγαλοφυΐα, μας διηγείται την ιστορία του Διαδικτύου - 
από την επαναστατική του εμφάνιση και τη δημιουργία των ακρωνυμίων <u>www</u> και 
<u>http</u> μέχρι τα προσωπικά του σχέδια για το μέλλον.</p>

<p>Οι διορατικές παρατηρήσεις του Berners-Lee μας βοηθούν να κατανοήσουμε 
την αληθινή φύση του Ιστού, δίνοντάς μας τη δυνατότητα να τον χρησιμοποιήσουμε
 με τον καλύτερο δυνατό τρόπο.</p>

<p>Ο συγγραφέας μοιράζεται μαζί μας τις απόψεις του για κρίσιμα θέματα,
 όπως η λογοκρισία, η προστασία των ατομικών δεδομένων, η αυξανόμενη δύναμη
 των εταιριών λογισμικού στον κυβερνοχώρο και η ανάγκη να βρούμε μια ιδανική
 ισορροπία ανάμεσα στο οικονομικά ωφέλιμο και στο κοινωνικά συμφέρον.</p>
 
<p>Η οξεία κριτική του για την κατάσταση που επικρατεί σήμερα δείχνει 
ολοφάνερα ότι υπάρχει ακόμη πολλή δουλειά να γίνει.</p>

<p>Τέλος, ο Berners-Lee μας παρουσιάζει το δικό του σχέδιο για το μέλλον του 
Ιστού, ένα σχέδιο που, για να γίνει πραγματικότητα, απαιτεί την ενεργό 
υποστήριξη και συμμετοχή προγραμματιστών, κατασκευαστών υπολογιστών και 
κοινωνικών οργανώσεων.</p>

<p>Παρακάτω παρουσιάζεται ένα απόσπασμα από το κείμενο στο οπισθόφυλλο της
 έκδοσης:</p>
<blockquote><p>Για πρώτη φορά ο εφευρέτης του Παγκόσμιου Ιστού διηγείται την ιστορία του.
 Η δημιουργία του Παγκόσμιου Ιστού από τον Tim Berners-Lee άλλαξε οριστικά τη
 μορφή της ζωής μας, μεταβάλλοντας τον τρόπο που οι άνθρωποι βγάζουν χρήματα,
 που διασκεδάζουν κι ενημερώνονται, που χτίζουν κοινότητες και ανταλλάσσουν 
 ιδέες. «Αν η επιστήμη των δικτύων υπολογιστών συγκαταλεγόταν στις 
 παραδοσιακές επιστήμες, ο Berners-Lee θα είχε κερδίσει Νόμπελ» δήλωσε στο 
 &quot;Time&quot; ο Έρικ Σμιτ, Γενικός Διευθυντής της Novell. Σήμερα, σ` αυτό το 
 χρονικό του World Wide Web, ο δημιουργός του Ιστού μάς κάνει γνωστές όλες 
 τις λεπτομέρειες της εφεύρεσής του: από πού ξεκίνησε και πώς εξελίχθηκε, 
 ποιες δυνατότητές του παραμένουν ανεκμετάλλευτες και ποιο είναι το δικό του 
 όραμα για το μέλλον. Αντίθετα από τόσες άλλες εφευρέσεις που συγκλόνισαν τον
 κόσμο, αυτή ήταν πραγματικά έργο ενός ανθρώπου... Τον Παγκόσμιο Ιστό τον 
 έφτιαξε ο Tim Berners-Lee και κανένας άλλος. Αυτός τον έφερε στον κόσμο. 
 Και αυτός, περισσότερο από κάθε άλλον, αγωνίστηκε για να παραμείνει ο Ιστός 
 ένας χώρος ανοικτός, που δεν θα είναι κτήμα κανενός και όπου όλοι θα μπορούν
 ελεύθερα να διακινούν τις πληροφορίες τους.</p></blockquote>
 
<p style="text-align: center">
<img src="book.jpg"/> </br>
<cite>Υφαίνοντας τον παγκόσμιο ιστό</cite> <br/> 
(Tim Berners - Lee και Mark Fischetti)</p>
 
<p style="color:#1B66C9; text-align:center">Τιμή πώλησης: 15 ευρώ (&euro;15)</p>

<address><p style="text-align:right"><b>Στοιχεία επικοινωνίας</b></p> 
<p style="text-align:right"><i>Εκδόσεις ΓΚΟΒΟΣΤΗ<br/>
Ζωοδόχου Πηγής 73, 10681 Αθήνα<br/>210 3822251 - 210 3815433 - 210 3816661<br/> 
info@govostis.gr</i></p></address>
	
<p style="text-align: center; font-size:12px; color:#757575"><b>Copyright &copy; 
govostis.gr</b></p>



</body>
</html>