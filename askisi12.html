<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Απόδραση στον πολιτισμό</title>
    <link rel="stylesheet" href="ask12.css">
</head>
<body>
    <div class="main">
        <div class="menu">
        <ul>
            <li><a href="contact12.html">&nbsp; Επικοινωνία</a></li>
            <li><a href="#">Το έργο &nbsp;</a>|</li>
        </ul>
        </div>
    <h1>Το έργο</h1>
    <p>Αναμφισβήτητα, η χώρα μας έχει να επιδείξει ένα μεγάλο εύρος πολιτιστικής παρακαταθήκης με δυνατότητες αξιοποίησης στον τουρισμό, την εκπαίδευση και την ψυχαγωγία. Η αξιοποίηση των ψηφιακών τεχνολογιών για την ανάδειξη των πολιτιστικών στοιχείων ενός τόπου, με τη χρήση τεχνικών όπως η επαυξημένη και η εικονική πραγματικότητα σε συνδυασμό με σύγχρονες πρακτικές όπως η παιχνιδοποίηση στο πρότυπο των παιχνιδιών απόδρασης, αποτελεί όχι μόνον μια καινοτόμο αλλά και αναγκαία προσέγγιση για τον επαναπροσδιορισμό της πολιτισμικής εμπειρίας των επισκεπτών ως απόκριση στις νέες συνθήκες που έχει δημιουργήσει η πανδημία COVID-19.
    </p>
    <h2>Σκοπός</h2>
    <p>Σκοπός του έργου είναι η μελέτη και η δημιουργία πολιτισμικής εμπειρίας για αντιπροσωπευτικά πολιτισμικά τοπία της Ελλάδας (π.χ. Ελευσίνα, Λέσβο, Βόλο, Σκιάθο) μέσω της υλοποίησης εκπαιδευτικών παιχνιδιών απόδρασης. Η προσέγγιση θα χαρακτηρίζεται από υψηλό βαθμό διάδρασης καθώς θα αξιοποιήσει με παιγνιώδη και ελκυστικό τρόπο την εικονική περιήγηση του πολιτισμικού τοπίου ενός τόπου, ενσωματώνοντας στοιχεία και αναφορές σε αυτό που θα προκύψουν από την ψηφιακή επεξεργασία των λογοτεχνικών κειμένων.
    </p>
    <h2>Ανάπτυξη</h2>
    <p>Το έργο θα αναπτύξει υποδομή ψηφιακών παιχνιδιών απόδρασης για κινητές συσκευές και Η/Υ, αξιοποιώντας τις παραπάνω τεχνολογίες  σε συνδυασμό με αναπαραστάσεις του πολιτισμικού τοπίου όπως απαντούν σε ελληνικά λογοτεχνικά κείμενα και στις μεταφράσεις τους στην αγγλική. Το αποτέλεσμα θα προσφέρει τα απαραίτητα συστατικά για τη δημιουργία παιχνιδιών απόδρασης δομημένων σε ψηφιακά «δωμάτια» απόδρασης. Τα κείμενα που θα επιλεγούν θα συνδέονται με συγκεκριμένα στοιχεία του ελληνικού πολιτισμικού τοπίου, ιστορικού και σύγχρονου, όπως έχουν αποτυπωθεί από εξέχοντες Έλληνες συγγραφείς. Τα λογοτεχνικά κείμενα θα αντληθούν κυρίως από τα σχολικά βιβλία και από το εκπαιδευτικό υλικό του ψηφιακού τόπου «Φωτόδεντρο» που παράγονται και συντηρούνται από το ΙΤΥΕ.
    </p>
    <h2>Σε ποιούς απευθύνεται</h2>
    <p>Το έργο απευθύνεται σε ελληνόφωνους και αγγλόφωνους μαθητές, σπουδαστές αλλά και σε κάθε επισκέπτη (π.χ. τουρίστες) των χώρων στους οποίους θα λαμβάνει χώρα το παιχνίδι. Φιλοδοξεί να παρέχει χρήσιμα εργαλεία εξοικείωσης με τον ελληνικό πολιτισμό που θα μπορούν να χρησιμοποιηθούν είτε από κάθε χρήστη ξεχωριστά, είτε συλλογικά, σε ποικίλα πλαίσια, όπως οργάνωση εκπαιδευτικών εκδρομών, ανταλλαγές μεταξύ εκπαιδευτικών οργανισμών, δράσεις θεματικού τουρισμού,  εξ αποστάσεως εικονικές περιηγήσεις,  συνοδευτικό εικονικό υλικό διά ζώσης περιηγήσεων κ.ά.
    </p>
    <h2>Καινοτομία</h2>
    <p>Η καινοτομία και η πρωτοτυπία του έργου έγκειται στον συνδυασμό της επαυξημένης πραγματικότητας με την προβολή πολιτιστικών σημείων ενδιαφέροντος της χώρας και στις διαδραστικές, παιγνιώδεις πρακτικές αξιοποίησης λογοτεχνικών κειμένων στην ελληνική και την αγγλική γλώσσα. Με βάση τις υποδομές του έργου, θα παραχθεί σειρά εύχρηστων και ευέλικτων εργαλείων με τη μορφή μικρότερων ψηφιακών παιχνιδιών–δραστηριοτήτων στο πρότυπο των δωματίων απόδρασης, οι οποίες με παιγνιώδη τρόπο θα εξοικειώνουν τους χρήστες με κείμενα της ελληνικής λογοτεχνίας ενώ, παράλληλα, θα προσφέρουν τη δυνατότητα εικονικής επίσκεψης στον τόπο και στον χρόνο όπου θα διαδραματίζεται η υπόθεση του κειμένου.
    </p>
    </div>
</body>
</html>