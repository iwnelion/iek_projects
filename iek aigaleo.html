<!DOCTYPE html>
<html>
<head>
<title>IEK Αιγάλεω</title>
</head>
<body style="font-family:verdana; font-size: 14px">
<h1 style="background-color: #2a52be; color: #ed9121; font-size:22px">Το ΔΙΕΚ Αιγάλεω - Θεματική Σ.Α.Ε.Κ. Αιγάλεω</h1>
<img src="steam iek.png" width="500px"/>
<p style="text-align: justify"><em>H Θεματική Σ.Α.Ε.Κ. Αιγάλεω (Σχολή Ανώτερης Επαγγελματικής Κατάρτισης) είναι το νέο όνομα του Δημόσιου Ι.Ε.Κ. Αιγάλεω
 που ιδρύθηκε το 1992 και ήταν το πρώτο Δημόσιο Ι.Ε.Κ. που λειτούργησε από τον Ο.Ε.Ε.Κ. (Οργανισμός Επαγγελματικής 
 Εκπαίδευσης & Κατάρτισης).</em> Έκτοτε έχει εκπαιδεύσει χιλιάδες σπουδαστές σε πλήθος ειδικοτήτων. H Θεματική Σ.Α.Ε.Κ. 
 Αιγάλεω του Υπουργείου Παιδείας, Θρησκευμάτων & Αθλητισμού στεγάζεται σε χώρο 67 στρεμμάτων, μαζί με το 6<sup>ο</sup> Γενικό 
 Λύκειο Αιγάλεω, το Ειδικό Γυμνάσιο Αιγάλεω, το ΕΕΕΕΚ Τυφλών & Πολυαναπήρων Αιγάλεω και το ΕΚΦΕ Αιγάλεω. Ακριβώς δίπλα 
 στη Θεματική Σ.Α.Ε.Κ. Αιγάλεω είναι το Πανεπιστήμιο Δυτικής Αττικής (Π.Α.Δ.Α.-Πανεπιστημιούπολη 2- πρώην Τ.Ε.Ι. Πειραιά), 
 ενώ αμέσως μετά είναι το Εργαστηριακό Κέντρο (Ε.Κ.) του Αιγάλεω και το 1<sup>ο</sup> & 2<sup>ο</sup> ΕΠΑΛ Αιγάλεω.</p>
 
<p style="text-align: justify">Το 2021 το Δ.Ι.Ε.Κ. Αιγάλεω μετονομάστηκε σε Δημόσιο Θεματικό ΙΕΚ STEAM Αιγάλεω με εξειδίκευση στο STEAM – Science – 
 Technology – Engineering – Arts – Mathematics (Φυσικών Επιστημών, Τεχνολογίας, Μηχανικής, Τεχνών και Μαθηματικών), ενώ η νέα 
 του ονομασία το 2024, είναι Θεματική Σ.Α.Ε.Κ. Αιγάλεω με εξειδίκευση στο STEAM.</p>
 
<p style="text-align: justify">Ο χώρος των 67 στρεμμάτων που βρίσκεται σήμερα η Θεματική Σ.Α.Ε.Κ. είναι το παλαιό Πολυκλαδικό Αιγάλεω, 
 του μεγαλύτερου σχολικού συγκροτήματος της χώρας που δημιουργήθηκε την δεκαετία του ’80. Στο συγκρότημα αυτό υπάρχουν εκτός 
 από τις θεωρητικές αίθουσες και πολλά εργαστήρια όπως Πληροφορικής – Ηλεκτρονικής – Ηλεκτρολογίας – Αυτοματισμού – Φανοποιείας 
 – Μηχανολογίας αλλά και Θερμοκήπιο.</p>
 
<p>H Θεματική Σ.Α.Ε.Κ. Αιγάλεω συνεργάζεται με το Ε.Κ. Αιγάλεω χρησιμοποιώντας τα εργαστήρια και τις υποδομές του, όπως επίσης 
 και άλλες δομές (ΠΑ.Δ.Α). Η θέση της Θεματικής Σ.Α.Ε.Κ. Αιγάλεω βρίσκεται εντός του Ελαιώνα, όπως και των άλλων εκπαιδευτικών 
 ιδρυμάτων (6<sup>ο</sup> ΓΕΛ Αιγάλεω-Πανεπιστήμιο Δυτικής Αττικής (ΠΑ.Δ.Α) –Ειδικά Σχολεία-Ε.Κ. –ΕΠΑΛ). Η πρόσβαση είναι πιο εύκολη από την 
 Λεωφόρο Θηβών 250 απέναντι από το κατάστημα Jumbo, προχωρώντας στο τέλος του δρόμου εισερχόμαστε από την είσοδο του συγκροτήματος 
 και δεξιά υπάρχει το κτήριο διοίκησης της Θεματικής Σ.Α.Ε.Κ.. Οι αίθουσες διδασκαλίας είναι κοινές με τα άλλα σχολεία του 
 συγκροτήματος.</p>
 
<p><b>Τα εργαστήρια είναι:</b></p>
<p style="background-color:#F4F5F7">Εργαστήρια Αυτοματισμών – Ανανεώσιμων Πηγών ενέργειας Α<sub>1</sub><br/>

Εργαστήριο Ανελκυστήρων Α<sub>2</sub><br/>

Εργαστήριο Μηχανοτρονικής Μ<br/>

Εργαστήριο Φανοποιείου και Βαφείου Φ<br/>

Εργαστήριο Μαγειρικής Μ & Ζαχαροπλαστικής Ζ<br/>

Εργαστήρια Εσωτερικής Αρχιτεκτονικής & Σχεδιασμού Αντικειμένων – Σχεδιαστήρια Σ<sub>1</sub>, Σ<sub>2</sub><br/>

Εργαστήρια Πληροφορικής Υ<sub>2</sub>,Υ<sub>3</sub>,Υ<sub>5</sub>,Υ<sub>6</sub>,Υ<sub>7</sub>,Υ<sub>8</sub>,Υ<sub>9</sub><br/>

Εργαστήριο Υαλουργίας Υ</p>

<p style="text-align: right"><mark>H Θεματική Σ.Α.Ε.Κ. Αιγάλεω λειτουργεί τις απογευματινές ώρες, 
από <em>13.00 έως 21.00</em>.</mark></p>

<p style="color: white; background-color: darkblue; text-align: center">Copyright 2021. All rights reserved.<br/>
Proudly powered by WordPress | Education Hub by WEN Themes</p>
</body>
</html>