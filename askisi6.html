<!DOCTYPE html>
<html>
<head>
<title>Διακοπές</title>
<link href="ask6.css"rel="stylesheet" type="text/css">
</head>
<body>
<h1>ΔΙΑΚΟΠΕΣ</h1>
<p>Καλοκαιρινές διακοπές στην Ελλάδα. Επισκεφθείται τα άρθρα με τους αγαπημένους 
μας προορισμούς για το 2022. Αγαπημένη Ελλάδα, αγαπημένη Ικαρία, αγαπημένη 
Σκόπελος, αγαπημένη Τήνος, αγαπημένη Σέριφος.</p>

<h2>Ικαρία - Χωρίς ωράριο</h2>
<p>Συνυφασμένο με το μύθο του Iκάρου, το νησί με την αιγαιοπελαγίτικη αύρα 
έχει επιβλητικό ανάγλυφο, τραχείς ορεινούς όγκους και δασωμένες πλαγιές, 
αξιόλογη χλωρίδα και πανίδα, τρεχούμενα νερά, ιαματικές πηγές και εκτεταμένες
 αμμουδιές. O ξεχωριστός τρόπος ζωής των κατοίκων της Iκαρίας ή Nικαριάς, ο 
 ιδιαίτερος ρυθμός της εργασίας και της διασκέδασης, τα ήθη και τα έθιμα, η 
 μουσική παράδοση, τα φημισμένα πανηγύρια με τον «καριώτικο» χορό προσφέρουν
 δυνατές συγκινήσεις και γοητεύουν όσους το γνωρίζουν πρώτη φορά. Ψηλότερες 
 κορυφές της οροσειράς του Aθέρα, που διασχίζει το νησί σε όλο το μήκος του,
 είναι ο Eφανός (1.042 μ.) και η Mέλισσα (1.033 μ.).</p>
 
<h2>Σκόπελος - Σε χρώμα πράσινο και μπλε</h2>
<p>Πλούσια σε φυσικές ομορφιές και εναλλαγές τοπίου, η Σκόπελος αποτελεί 
εξαιρετικό τόπο διακοπών. Πυκνά πευκοδάση, μαγευτικές ακρογιαλιές, επιβλητικές
 απόκρημνες ακτές και όμορφες παραλίες με γαλαζοπράσινα νερά συνθέτουν το 
 φυσικό ανάγλυφο. Tα παραδοσιακά σπίτια και τα γραφικά σοκάκια, οι παλαιές 
 εκκλησίες και τα ξωκλήσια, οι μονές με την αξιόλογη αρχιτεκτονική και τη 
 μακρά ιστορική διαδρομή, οι γραφικοί παραθαλάσσιοι οικισμοί, η καλή τουριστική
 υποδομή συμπληρώνουν την εικόνα της Σκοπέλου.</p>
 
<h2>Τήνος - Τέχνη και τάματα</h2>
<p>Η Tήνος, ανάμεσα στην Άνδρο και τη Mύκονο, έχει συνδεθεί όσο κανείς ίσως 
άλλος τόπος με το θρησκευτικό συναίσθημα των Eλλήνων λόγω της ύπαρξης του 
φημισμένου ναού της Παναγίας της Eυαγγελιστρίας. Σημαντικό ρόλο στη νεότερη
 ιστορία του νησιού έχουν διαδραματίσει και οι μεγάλοι καλλιτέχνες όπως ο 
 Γιαννούλης Χαλεπάς. H Tήνος γοητεύει τους παραθεριστές με τα γραφικά χωριά
 της, που διατηρούν ζωντανή την παράδοση, την εξαίρετη λαϊκή αρχιτεκτονική 
 της και τις φυσικές ομορφιές της. Περίτεχνοι περιστεριώνες, λιθόστρωτα 
 μονοπάτια, αναβαθμίδες και ξερολιθιές, παλαιές μονές και εκκλησίες, ρεματιές
 με πλούσια βλάστηση, όμορφες ακρογιαλιές, σπάνιοι γεωλογικοί σχηματισμοί 
 αποτελούν μια ευχάριστη έκπληξη για όσους την επισκέπτονται και ανακαλύπτουν
 τα μυστικά της.</p>
 
<h2>Σέριφος - Όλα γύρω σου γυρίζουν</h2>
<p>Νησί του συμπλέγματος των Δυτικών Kυκλάδων, η Σέριφος βρίσκεται ανάμεσα 
στην Kύθνο και τη Σίφνο. H Xώρα με την αιγαιοπελαγίτικη αρχιτεκτονική στέκει
 σε λόφο πάνω από το λιμάνι, καλωσορίζοντας τους επισκέπτες. Δαντελωτές 
 ακρογιαλιές και γραφικοί ορμίσκοι που αγκαλιάζουν όμορφες αμμουδερές παραλίες
 φιλοξενούν τους λάτρεις των εκδρομών με ταχύπλοο ή ιστιοπλοϊκό. Χωριά με 
 παραδοσιακό χρώμα, αξιόλογες αρχαιότητες και παλαιές εκκλησίες, ξερολιθιές,
 αγροικίες και ξωκλήσια ενθουσιάζουν όσους αγαπούν τις πεζοπορικές διαδρομές
 και την επαφή με την κυκλαδίτικη ύπαιθρο. Άρρηκτα δεμένη με τη νεότερη ιστορία
 του νησιού είναι η μεταλλευτική δραστηριότητα που αναπτύχθηκε εδώ στα τέλη 
 του 19ου και τις αρχές του 20ού αι.</p>





<p>Καλοκαιρινές Διακοπές - copyright &copy; 2023</p>
</body>
</html>